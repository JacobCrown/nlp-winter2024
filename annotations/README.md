# Wytyczne dla anotatorów

## Zadanie: **ocena sentymentu**
## Skala ocen:
- negatywny (wpisujemy 0)
- neutralny (wpisujemy 1)
- pozytywny (wpisujemy 2)

## Wytyczne

### Sentyment **negatywny**
- Tekst wyraża wyraźnie negatywne emocje, takie jak frustracja, niezadowolenie, smutek, złość czy krytyka
### Sentyment **neutralny**
- Tekst nie wyraża żadnych silnych emocji, jest informacyjny, obojętny lub bez wyraźnej oceny emocjonalnej
### Sentyment **pozytywny**
- Tekst wyraża wyraźnie pozytywne emocje, takie jak zadowolenie, radość, wdzięczność, pochwała lub entuzjazm

## Przykłady
### Negatywny
"Kiepska jakość. Filtr to zwykły kawałek plastiku z dziurkami, a dopasowany tak, że drobinki kamienia przepływają pod nim. Poza tym słabo spasowany z podstawką grzejną, czasami trzeba kilka razy poprawiać żeby odpowiednio wskoczył. Wylewka tak wyprofilowana, że gdy pozostaje już mniejsza ilość wody to wylewa się wszędzie tylko nie do szklanki. NIE POLECAM. Jedyna zaleta to niska cena."
- wyrazna krytyka i widoczne nizadowolenie

"Produkt może i wygląda futurystycznie i całkiem ciekawie ale... Brak zakrzywionych uchwytów do trzymania telefonu w poziomie, telefon trzyma się tylko na ścisk szczęk. Przyssawka zepsuła się po 1 oderwaniu od szyby. Niby trzyma się dzięki klejącemu się materiałowi z którego jest zrobiona, ale zatrzask dociskający ją już nie działa. Może trafiłem taki egzemplarz a może wszystkie takie są."
 - problemy funkcjonalne produktu dominują ocenę, pomimo neutralnych uwag o wyglądzie

### Neutralny
"Statyw jest dość delikatny. Czasem ma problem z utrzymaniem GoPro. Trzeba ustawić kamerkę w pionie, ponieważ pochylenie skutkuje opadnięciem kamery (ukłonem). Pilot działa super bezproblemowo integruje się z Androidem na Samsungu. Śruba w uchwycie do telefonu jest lekko luźna po wkręceniu do statywu. Tak jakby gwint nie pasował lub był wyrobiony."
- zarówno wady, jak i zalety są równomiernie przedstawione, brak wyraźnej emocji w żadną stronę

### Pozytywny
"Bardzo fajny czajnik, na pewno nie gorszy od markowych jak Tefal czy Bosch. Trochę na początku czuć plastikiem, to mija. Ma wygodnie umieszczone przyciski - na górze, a nie na dole, co się przydaje przy myciu (nie zalewa się przycisku) i szerokie czytelne szkiełko z miarką podświetlane od środka. Wlot też szeroki, można nawet włożyć rękę przy czyszczeniu. Chińczycy dobrze odrobili lekcje.”
- pochwały produktu mimo małej niedogodności

"Super fajny selfie stick. Rączka stojakowa rozkłada się banalnie a składa się na zasadzie magnesu który jest od dołu w pałeczkach. Sam pilot działa bez problemu wszystko w jednym i selfie i stojak. Nic już nie stoi na przeszkodzie aby robić podczas wycieczek fajne fotki z każdej perspektywy dzięki stojakowi :) Polecam.”
- entuzjazm i wyraźne zadowolenie


# Wytyczne do drugiej iteracji

**zdanie negatywne**:

"Produkt godny polecenia ale ZAWSZE mam z nim jedne problem. Przy próbie wytarcia nadmiaru kleju zawsze wyjedzie go troszkę spod szkła. Dodatkowo tym razem nadmiar kleju wlał się do obudowy przez szpary przy bocznych klawiszach... pomimo zastosowanych, załączonych, podkładek, które ten nadmiar miały z boków pochłonąć. Wszystko zrobione zgodnie z instrukcją, a jednak.... Na Note 8 takiego wycieku nie miałem."

**zdanie neutralne**:

"Drukarka laserowa ma pojemnik na arkusze A4 do 250 szt. czyli kartki nie są narażone na pogniecenie, zakurzenie jak w tańszych modelach z podajnikiem kartek i drukuje dwustronnie. Można też podawać kartki pojedynczo z osobnej tacki co jest bardzo wygodne np. przy zmianie formatu, koloru kartki itp. Cena niewiele wyższa od najtańszych modeli tej firmy."


**zdanie neutralne**:

"Moja stara N72 padła po 8 latach użytkowania. Nikt nie chciał podjąć się naprawy. Kupiłem ten sam model ze względu na bezawaryjność, przyciski (sic!) i sentyment. Choć również jestem użytkownikiem smartfona, to preferuję telefony z klawiaturą, zwłaszcza, gdy korzystam z urządzenia na mrozie czy deszczu. Nokia E72 nigdy mnie nie zawiodła."


**zdanie neutralne**:

"Pierwszy raz miałem przypadek, że po wlaniu do kartridża i włożeniu go do stacji, owa stacja oszalała. Kartridż czyściutki, uzupełniony tym płynem, a stacja stwierdziła, że potrzebna jest wymiana kartridża... Nie wiem czym to jest spowodowane, ale kupuję już Bioprettę od 2 lat i zalewam nią ten sam kartridż i do teraz nie było problemów. Braun 9260CC."


**zdanie pozytywne**:

"Bardzo dobry watomierz. Teraz wiem co najwięcej mi zżera prądu - Lodówka. Można sprawdzić czy opis zużycia energii różnych sprzętów zgadza się z rzeczywistością. I dowiedzieć się, że nawet pozostawienie w gniazdku przewodu od pralki powoduje pobieranie ok. 1W energii. Niby niewiele 5zł. na rok to kosztuje. Ale jeszcze inne sprzęty, ruter, ładowarki , telewizory i trochę się uzbiera."